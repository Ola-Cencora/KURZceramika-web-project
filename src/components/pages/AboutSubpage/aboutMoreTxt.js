export const AboutTextMore = "Trudno określić mi datę powstania marki KURZ. Jest tak, ponieważ moja przygoda z ceramiką zaczęła się dość przypadkowo, kiedy w 2012 roku rozpoczęłam studia na Wydziale Ceramiki i Inżynierii Materiałowej w Akademii Górniczo-Hutniczej. \n Przy wyborze studiów myślałam, że połączę wiedzę teoretyczną z tworzeniem ceramiki, o którym wtedy nie miałam pojęcia. Jednak tak się nie stało. Przez większość czasu nie widziałam nawet mas ceramicznych, chyba że akurat badaliśmy właściwości gęstw lejnych. Za to nabrałam doświadczenia w mieszaniu betonu, prasowaniu proszków czy sprawdzaniu, jak margiel wpływa na cegły. Uczyłam się o surowcach, procesach zachodzących podczas wypalania, krzemianach, termodynamice, projektowaniu struktury, mierzeniu przepływów i wielu innych rzeczach. \n Kończąc studnia z dwoma dyplomami: inżynierskim i magisterskim, miałam już plan, aby kontynuować naukę ceramiki. Tym razem praktycznie, nie tylko w teorii. Z pomocą doświadczonych twórców zaczęłam uczyć się o technikach formowania, zdobienia i szkliwienia. Stopniowo odkrywałam swoją ścieżkę w ceramice, aż doszłam do tego, co możesz tu zobaczyć. Pod koniec 2019 roku zostawiłam za sobą pracę w biurze, gdzie czasu na ceramikę miałam bardzo niewiele. 2020 rok to czas starań o własną pracownię, czas prób i eksperymentów. W końcu, po wielu trudnościach, udało mi się wyposażyć własne miejsce do pracy i zacząć tworzyć dla Was. \n Od tamtego czasu moja praca wyglądała naprawdę niesamowicie. W ciągu tych kilku lat wyszło spod moich rąk sporo naczyń, wszystkie zaprojektowane i stworzone przeze mnie od początku do końca. Odkrywałam nie tylko możliwości kamionki, ale też swoje, będąc jednocześnie szefową, rzemieślniczką i ogarniaczką wszystkiego. Ciężko mi określić, ile nowych dla mnie rzeczy się w tym czasie nauczyłam. Myślę, że ten, kto prowadził kiedykolwiek własną działalność, wie, o czym mówię. I nie chodzi mi tu nawet o tworzenie ceramiki – to jest studnia umiejętności bez dna, a ja ledwo się w tej wodzie zanurzyłam. \n Ale za to wszystko inne – to dopiero się działo! Od planowania wizerunku marki, po realizację planu sprzedaży. Od taszczenia kartonów, po zarządzanie stanem magazynu. Od planowania budżetu, po wymyślanie nowych produktów. Od obmyślania strategii komunikacji, po gaszenie pożarów, tak żeby klient był zadowolony. Krótko mówiąc, te kilka lat nauczyło mnie bardzo wiele, ale myślę, że najważniejsze to nastawienie: jeśli czegoś nie wiem, to się dowiem oraz ze wszystkim sobie poradzę. Na początku nie miałam pojęcia o niczym. Musiałam nauczyć się dosłownie wszystkiego. Z każdym kolejnym tygodniem i miesiącem miałam coraz więcej nowych umiejętności, a w mojej głowie rozgaszczał się mindset, który sobie teraz bardzo cenię. Wiem, że nie ma rzeczy, z którą sobie nie poradzę. \n Aż przyszedł czas na zmianę, umycie rąk z gliny i zasiądnięcie przy komputerze. Dlaczego? Banał, ale jakże prawdziwy: jedną stałą jest zmiana. Motywy mojej decyzji są złożone, trochę prywatne, trochę biznesowe, ale co najważniejsze: przemyślane. \n Widzisz tę stronę? Sama ją zrobiłam. Ale nie tylko projekt, kod również. To jest teraz kierunek, w którym się rozwijam: Web Development. Trzymajcie za mnie kciuki! \n PS Różne przyczyny nie pozwalają mi teraz na łączenie ceramiki z programowaniem, ale mam cichą nadzieję, że kiedyś mi się to uda, a w głowie świtają pomysły na nowe projekty. Jeśli masz ochotę się o tym dowiedzieć, możesz zapisać się na newsletter. Odpowiedni formularz znajdziesz na stronie głównej."